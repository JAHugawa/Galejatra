Galejatra on jaetun tarinankerronnan roolipeli. Tavoitteena ei ole "voittaa" tai "hävitä", vaan yhdessä kertoa kiinnostavaa tarinaa, jonka päähenkilöinä ovat pelaajien hahmot. Pelinjohtaja (PJ) ohjaa maailman muita hahmoja.

Galejatraa pelataan kuvaus edellä - mieti aina, mitä hahmosi tekisi tilanteessa, ja kuvaile se muille. Älä rajoita itseäsi hahmolappuusi tai sääntöteksteihin - voit yrittää mitä ikinä haluat, ja PJ kertoo miten tilanne ratkaistaan.

Joskus PJ pyytää sinulta nopanheittoa. [Heiton säännöt löytyvät tältä sivulta.](Heitto.md)

# Aika toimia ja Aika levätä

Kun on **Aika toimia**, tarina etenee. Pelaajat päättävät tarinan suunnan - mitä hahmosi tavoittelee, ja miten hän aikoo sen saavuttaa? Aloite tarinan eteenpäin viemisestä on ensisijaisesti pelaajilla - pelaajat kuvaavat hahmojensa toiminnan, sitten PJ kertoo mitä seurauksia valinnoillanne on. Voitte kohdata vaaroja tai vihollisia. 

Kun on **Aika levätä**, pelaajat valmistautuvat seuraavaan koitokseen parantamalla vaivoja ja keräämällä voimia. Pelin tempo on rauhallinen, ja pelaajilla on aikaa miettiä, keskustella ja suunnitella tulevaa.

Pelaajat päättävät, koska on **Aika toimia** ja koska on **Aika levätä**. Kun pelaajat haluavat siirtyä toiminnasta lepoon, heidän hahmonsa etsivät paikan jossa levätä. Turvallisessa paikassa lepo ei keskeydy, kun taas vaaralisessa paikassa lepo voi yllättäen keskeytyä. Valitkaa siis paikkanne viisaasti! Lepo voi kestää niin pitkään kuin haluatte. Kun hahmot ovat levänneet mielestään tarpeeksi, pelaajat julistavat että on **Aika toimia**.

# Vuorojärjestys

Jos useampi pelaaja haluaa toimia, pelaajat päättävät keskenään missä järjestyksessä toimivat. Hahmot voivat toki tehdä yhtä aikaa eri asioita, mutta tilanteet pitää pelata jossain järjestyksessä.

Jos tilanteessa on muita toimijoita kuin pelaajien hahmot, PJ kertoo vuorojärjestyksen. Nyrkkisääntönä, pelaajilla on aloite, jonka jälkeen toiminta vuorottelee osapuolten välillä.

# Vaivat

Viholliset ja vaaralliset tilanteet voivat aiheuttaa [vaivoja](Säännöt/Vaivat.md). Jokainen vaiva sisältää Haitan, joka jollain tavalla heikentää hahmoasi. Vaiva ja sitä kautta sen aiheuttama Haitta poistuvat onnistuneella parantamisella. Nyrkkisääntönä, vaivan voi yrittää parantaa vain kerran päivässä, levon aikana.

# Hahmonluonti
TODO
- kopioi perussäännöt [Taival Kohti Parempaa skenaariosta](https://docs.google.com/document/d/1AjzqfL0PplKItAR20tnNiv9_APLmWOLkPTL7fX8cg8w/edit?tab=t.0#heading=h.5g2qvnsrytlh)
- Selitä [Esineet](Esineet.md)  tässä yhteydessä
# Lisäsäännöt
Siinä olivat kaikki Galejatran perussäännöt. Ne on tarkoituksella pidetty lyhyinä ja tiiviinä, jotta peliin pääsee nopeasti kiinni.

Pelikokemusta voi rikastaa lisäsäännöillä. Ne ovat täysin vapaaehtoisia. PJ kertoo, jos käytössä on jotain lisäsääntöjä.

Lisäsäännöistä eli Moduuleista voit lukea lisää [Moduulit-osiossa](Säännöt/Moduulit/Intro.md).

