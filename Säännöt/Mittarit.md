Mittarit ovat työkalu hallita pelin tempoa ja etenemistä. Mittarit näyttävät tältä:

TODO: mallikuva, josta löytyy askeleet & virstanpylväät. Selitä nämä alla leipätekstissä

PJ täyttää mittareita pelin edetessä. Yksi heitto edistää mittaria lähtökohtaisesti yhden askeleen verran. Tärkeät ja vaikuttavat teot voivat edistää useamman askeleen. Merkitse tehdyt askeleet mittariin:

TODO: aiempi mallikuva, jossa täytettyjä kohtia

Virstanpylväs on saavutettu, kun kaikki sitä edeltävät askeleet on otettu. Virstanpylväs tapahtuu välittömästi kun askeleet on otettu, ja PJ kertoo sen vaikutukset pelaajille.

PJ voi käyttää mittareita vapaasti minkä tahansa asian etenemisen seuraamiseen. Jos jotain tapahtuu vasta usean heiton tai käänteen jälkeen, mittarin käyttö on perusteltua. Alla on esitelty tyypillisiä mittareita (TODO: kiteytä mittarien käytön ideologia):
# Tavoite
Pelaajilla on jokin tavoite, joka on niin iso ettei se ratkea yhdellä heitolla. Pelaajat yrittävät suostutella kauppiasta antamaan heille laivakyydin, mutta jääräpäinen kauppias vaatii paljon suostuttelua. Mittarin jokainen askel kuvastaa kauppiaan muuttumista suopeammaksi pelaajien pyyntöä kohtaan.
# Lähestyvä vaara
Jokin vaara, tuntematon tahi tunnettu, lähestyy pelaajia. PJ merkitsee mittarin aina kun vaara lähenee. Esimerkiksi jos viholliset jäljittävät metsän läpi kulkevia pelaajia, merkitse askel aina kun pelaajat jättävät selviä jälkiä. Tarinallisesti lähestyvä vaara kertoo pelaajille, että he eivät ole yksin, ja jos pelaajat eivät toimi vaaran ehkäisemiseksi, on riski iso.
# Aikapaine
Ajan kulumista kannattaa seurata mittarilla vain kun se on tarinallisesti tärkeää. Jos kylässä on syttynyt tulipalo, pelaajilla on rajallisesti aikaa saada tilanne haltuun. Jokainen heitto voi kasvattaa mittaria askeleella. Virstanpylväät konkretisoivat ajan kulumisen seurauksia kuten palon leviämistä lähitaloihin. Kun mittari täyttyy, aika loppuu ja kylän palamista ei voi enää pysäyttää.
# Salaiset mittarit
Joskus pelaajat eivät tiedä, mitä tulee täsmällisesti tapahtumaan. Jos pelaajat eivät tiedä että heitä varjostetaan, PJ voi tehdä uuden mittarin, mutta olla kertomatta pelaajille mikä sen merkitys on. Merkityksen voi myös kuvailla epämääräisesti, kuten kasvavana pahaenteisyyden tuntuna. Tällöin pelaajat tietävät että jotain pahaa tulee tapahtumaan, mutteivat tiedä mitä. 

Salaisilla mittarit sopivat tiettyihin tarinallisiin tilanteisiin, kuten pahaenteisen ilmapiirin luomiseen, ikäviin yllätyksiin tai miksei myös uusien yllättävien liittolaisten saapumiseen. PJ:n tulee tarkoin harkita, mitä informaatiota hän haluaa pelaajille antaa - jos hän ei kuvaile mittarista yhtään mitään, pelaajat eivät ymmärrä sen merkitystä eivätkä huomioi sitä toiminnassaan.

Mittari voi olla osittainen salainen. Sen pituus voi olla tiedossa mutta merkitys epäselvä, tai päinvastoin. Samoin virstanpylväät voivat olla salaisia.

TODO: käynnissä testi, jossa kaikki mittarit salaisia. Mittarit vinkattu pelaajille aina kuvailun kautta. Selvitä vaikutus kokemukseen, ja hio sen pohjalta käyttösuositus.