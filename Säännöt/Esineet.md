Vain tärkeistä esineistä pidetään kirjaa. Esineet ovat tärkeitä jos niillä on vaikutus pelin sääntöihin tai pelaajat itse pitävät niitä tärkeinä. Tärkeitä esineitä ovat:
- Aseet ja panssarit
- Eläimet & kulkuneuvot
- Esineet, jotka antavat [lisää noppia heittoihin](Heitto.md#2.%20Kerää%20nopat)

Jos sinulla on Taito, sinulla on mukana siihen liittyvät työkalut, olettaen että ne eivät ole liian painavia mukana kannettaviksi. Näitä esineitä ei tarvitse merkitä hahmolappuun.
# Raha
PJ kertoo, miten rahaa käsitellään skenaariossa.
# Luova lisenssi
Pelaajat saavat keksiä pienimuotoisia esineitä ja käyttää niitä kuvauksissaan. Näillä esineillä on vaikutus vain tarinankerrontaan, ei pelin sääntöihin. Kutsumme näitä pikkuesineiksi.

Kannustamme pelaajia keksimään pikkkuesineitä kuvauksiinsa. Ne tuovat väriä peliin ja tekevät tarinasta elävämmän. Ammenna inspiraatiota hahmostasi - jos hän on aiemmin toiminut tieteilijänä, ehkäpä hänellä on aina mukanaan suurennuslasi jolla hän innokkaasti tutkii löytämiensa tavaroiden yksityiskohtia.