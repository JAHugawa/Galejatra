Galejatran perussäännöt ovat lyhyet, jotta ne olisi nopea oppia. Tässä osiossa on anettu vapaavalintaisia moduuleja eli lisäsääntöjä, joita PJ voi tuoda peliin mukaan rikastuttamaan kokemusta.

PJ, kun otat käyttöön lisäsääntöjä:
- Ota moduuleja käyttöön yksi kerrallaan. Kun uusia opittavia sääntöjä on kerrallaan vähän, pelikokemus pysyy sujuvana ja säännöt opitaan nopeammin.
- Kommunikoi selvästi pelaajille, mitä lisäsääntöjä on otettu käyttöön. Kerää niistä lyhyt lista jonnekin ylös.
- Jotkut lisäsäännöt vaativat toimiakseen toisten lisäsääntöjen käyttöönoton. Suosittelemme ottamaan käyttöön vaaditut lisäsäännöt yksi kerrallaan.
