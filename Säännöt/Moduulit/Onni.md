Kun nämä säännöt tulevat ensimmäisen kerran mukaan peliin, PJ antaa joka pelaajalle yhden onnennopan. Jos mahdollista, käytä tähän tarkoitukseen erivärisiä, konkreettisia noppia - se tekee onnesta kouriintuntuvamman osan peliä.

Pelaaja voi käyttää onnennoppia vain, jos hän ei käytä mitään taitoa heittoon. Silloin pelaaja voi lisätä heitettäviin noppiin niin monta onnennoppaa kuin haluaa. Nopat pitää lisätä ennen vaihetta [4. Heitä noppaa!](Heitto.md#4.%20Heitä%20noppaa!).

**Palautuminen**
Kun onnennoppa on kerran heitetty, sen saa takaisin vasta palautumisen yhteydessä. Palautuminen tapahtuu kerran päivässä, keskeytymättömän levon jälkeen.

# Räätälöinti
PJ päättää, kuinka monta onnenoppaa pelaajilla on skenaariossa. Suosittelemme, että niitä on aluksi vain yksi. Silloin pelaajat oppivat paremmin hahmottamaan, kuinka arvokas resurssi onni on.

Jotkut hahmot voivat olla onnekkaampia kuin toiset. Pelaajat voivat käyttää hahmonluonnissa pisteitä ostaakseen piirteen:

TODO: piirre tähän. Nimi, hinta & kuvaus.

Jos räätälöit ylläolevaa piirrettä, kiinnitä huomiota seuraaviin:
- Jos onnennoppien määrä on liian iso, onnen merkitys tarinaelementtinä katoaa ja siitä tulee tylsä arkirutiini. Lisäksi se voi vetää maton alta taitojen hankinnalta.
- Reservin hinta on suhteessa hahmonluonnin muihin vaihtoehtoihin. Mieti, mitä muuta samalla pistemäärällä voi ostaa - tuntuuko hinta mielekkäältä?
