Hahmolla on käytössään reservi. Se on arvokas voimavara, josta voi ammentaa lisää potkua heittoihin. PJ määrittää reservin koon ja muutenkin [räätälöi](Reservi.md#Räätälöinti) reservin skenaarioon sopivaksi. Reserviä käytetään alla kuvatuin tavoin.

**Ponnistaminen**
Pelaaja kuvailee, kuinka hänen hahmonsa ponnistaa viimeiset voimansa yltääkseen parempaan suoritukseen. Pelaaja maksaa yhden reservin, ja kääntää yhden heittämänsä nopan osoittamaan silmälukua kuusi. Näin epäonnistuminen voi muuttua onnistumiseksi. Pelaaja voi ponnistaa vain kerran samassa nopanheitossa.

**Puskeminen**
Pelaaja kuvailee, kuinka hänen hahmonsa puskee itsensä äärirajoilleen. Pelaaja kääntää yhden heittämänsä nopan osoittamaan silmälukua kuusi. Näin epäonnistuminen voi muuttua onnistumiseksi. Pelaaja voi puskea vain kerran samassa nopanheitossa. Puskeminen aiheuttaa hahmolle joko uuden [Vaivan](Säännöt/Vaivat.md) tai pahentaa vanhaa vaivaa.

Pelaaja voi sekä ponnistaa että puskea samassa heitossa.

**Palautuminen**
Käytetyt reservit palautuvat kerran päivässä, keskeytymättömän levon jälkeen.
# Räätälöinti
PJ päättää, kuinka monta pistettä pelaajilla on skenaariossa. Suosittelemme, että aluksi reservin koko on yksi. Silloin reservillä on enemmän painoarvoa, ja pelaajat oppivat hahmottamaan kuinka arvokas resurssi reservi on.

Hahmojen kehittyessä voimakkaammiksi heidän reservinsä kasvaa. Pelaajat voivat käyttää hahmonluonnissa pisteitä ostaakseen lisää reservipisteitä.

TODO: ominaisuus(piirre?) tähän. Nimi, hinta & kuvaus.

Jos räätälöit ylläolevaa ominaisuutta(piirre?), kiinnitä huomiota seuraaviin:
- Jos reservi on liian iso, se ei tunnu enää voimakkaalta kyvyltä, vaan arkiselta työkalulta.
- Reservin hinta on suhteessa skenaarion taitolistaan. Mieti, mitä muuta samalla pistemäärällä voi ostaa - tuntuuko hinta mielekkäältä?
